# Room Temperature Sensor Using Arduino

Στα πλαίσια του μαθήματος "Συνεργατικά Περιβάλλοντα Μάθησης" του 6ου εξαμήνου του Προγράμματος Σπουδών του τμήματος "Ψηφιακών Συστημάτων" του Πανεπιστημίο Πειραιά, εγώ η Χριστίνα Άννα Δεμίρη με την συμφοιτήτριά μου Αναστασία Καραγεωργίου, κληθήκαμε να κατασκευάσουμε ένα STEAM/ΙοΤ project.

#Ως Εκπαιδετικό Σενάριο ήταν το εξής:
Ο Οδυσσέας, ο βασιλιάς της Ιθάκης μετά από την συντριπτική νίκη των Ελλήνων και την καταστροφή της Τροίας με την επινόηση του Δούρειου Ίππου, ως δείγμα ευφυίας, δέχτηκε ως αντάλλαγμα από τη θεά Αθηνά την ικανότητα να μεταφέρεται στο χρόνο για την άμεση επιστροφή στη πατρίδα του. Ωστόσο το δώρο αυτό περιλάμβανε ως τίμημα την αξιοποίηση της μηχανουργίας του και τη μέγιστη συνεισφορά του για τη σύγχρονη ανθρωπότητα με την επίλυση ενός καίριου σημαντικού προβλήματος. Δράττοντας την ευκαιρία και με την ελπίδα να γυρίσει συντομότατα στην πολυαγαπημένη του πατρίδα την Ιθάκη, αποδέχεται το δώρο χωρίς να συνυπολογίσει τις συνέπειες των πράξεων του. Δίχως να υπολογίσει δηλαδή την οργή των θεών για την καταστροφή των ναών της Τροίας, τιμωρείται με επιβολή χρονικής απώλειας, και έτσι κατορθώνει να χαθεί στον χρόνο και να μεταφερθεί χωρίς να αντιληφθεί στον 21ο αιώνα, όπου η έξυπνη τεχνολογία συνοδεύει την καθημερινότητα των ανθρώπων. Τότε η θεά Αθηνά, εμφανίζεται για να επισφραγίσει τη συμφωνία, θέτοντας ως πρόβλημα προς επίλυση, το πρόβλημα της κλιματικής αλλαγής, και για το οποίο ο ίδιος φυσικά δεν διαθέτει καμία γνώση ή πληροφόρηση. 
